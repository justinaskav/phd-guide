---
hide:
  - navigation
  - toc
---

# Pradžia

Sveiki atvykę į Vilniaus universiteto Gyvybės mokslo centro doktorantų vadovą!

Šio vadovo tikslas:

- aprašyti doktorantūros studijų organizavimą ir administravimą Gyvybės mokslų centre
- supažindinti studentus su doktorantūros sudėtinėmis dalimis, tokiomis kaip egzaminai, mokymai, ataskaitos ir disertacijos rengimas, įskaitant susijusius procesus ir formalumus (prašymus, formas ir pan.).

Šis vadovas nėra oficialus dokumentas ir neturėtų būti traktuojamas kaip toks. Tačiau jo skyriai parengti pagal oficialias taisykles, apibūdinančias įvairius doktorantūros studijų GMC ir VU aspektus. Šio vadovo tekstai taip pat buvo peržiūrėti GMC doktorantūros mokyklos administracijos. 
Šį vadovą parengėme siekdami suteikti mūsų doktorantams patikimą informacijos šaltinį, kuriame patogiu formatu pateikiami atsakymai į dažniausiai užduodamus klausimus.

Kadangi GMC imasi lyderio vaidmens tarptautinės gyvybės mokslų bendruomenės plėtojime Lietuvoje, manome, kad svarbu turėti studentų vadovą, kuris būtų suprantamas kiekvienam mūsų centro doktorantui.

Mes puikiai suprantame, kad yra ir bus klausimų, kurie viršija šio vadovo apimtį, arba kad pats vadovas reikalauja papildomų paaiškinimų.

Tokiais atvejais:

- nedvejodami kreipkitės į atitinkamą studentų atstovą (-ę) ir (arba) doktorantūros mokyklos administraciją;
- praneškite mums apie bet kokias problemas, su kuriomis susiduriate naudodamiesi šiuo vadovu, kad ateityje galėtume jį patobulinti.

Galiausiai tikimės, kad šis studentų vadovas bus prižiūrimas ir atnaujinamas būsimų studentų atstovų ir administracijos pagal besikeičiančius GMC ir VU doktorantūros studijų reglamentus ir procedūras. 
Svarbu paminėti, kad bet kuris doktorantas turi teisę siūlyti šio nuolat atnaujinamo dokumento pakeitimus ir papildymus, kad jis galėtų geriau atlikti savo funkciją.
